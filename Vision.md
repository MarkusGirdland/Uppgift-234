# Vision
Av: [mg222pi](https://github.com/MarkusGirdland)

## Bakgrund och Problembeskrivning
Projektets idé kommer ursprungligen från [Hattrick](http://www.hattrick.org/). På den hemsidan så är man klubbledare för sin egen fotbollsklubb och tar hand om allt från ekonomin till inriktning av träning för sina spelare. Ett väldigt roligt koncept, problemet är att inte alla är fotbollsintresserade, många som sitter vid datorn och är inne på många hemsidor är personer som även spelar spel på datorn.

Istället för att man coacher ett fotbollslag, så får man här ta hand om sitt egna MOBA (Multiplayer Online Battle Arena) lag, inspirerat av extremt populära spel som [League of Legends](http://eune.leagueoflegends.com/) och [Dota 2](http://blog.dota2.com/?l=swedish). Inte bara är dessa spel oerhört populära, som håller turneringar med tittarsiffror som konkurrerar med även de största sportevenemang, utan deras popularitet visar inga tecken på att sluta växa. Då appen är tänkt som ett komplement till dessa spel och inte en ersättare, är chansen till fler användare större.

## Användargrupper
Detta kan delas in i fyra olika områden:
### 1. Slutanvändaren
Målgruppen appen kommer vända sig till är yngre personer, tonåringar samt ca 20-25åringar. I princip den åldern som till största delen spelar MOBA-spel på datorn eller i telefonen. Majoriteten är män, men trots det kommer en stor del vara kvinnor. De studerar troligen eller är nyligen utexaminerade. Använder sin telefon mycket samt teknik i allmänhet, därför är datorvanan är hög, då förhoppningen är att man ska ha hört talas om MOBA-spel, se appen i sin telefon och vela testa det. 

Vare sig användaren är väldigt dator- eller telefonintresserad eller bara är inne på sin telefon några gånger i veckan ska denna app vända sig till alla. Detta gör att livsstilen på målgruppen inte spelar någon större roll. Har du stora spelvanor och spelar både på din dator och din telefon länge och ofta så kan man se appen som ett extra minispel. Spelar du nästan aldrig och inte är inne på telefonen särskilt ofta kan du helt enkelt nöja dig med att gå in på appen, göra veckans justeringar och sedan är du klar för veckan. 

Appen är tänkt att vara enkelt att använda och vare sig användaren sitter framför TV:n och kollar lite under reklamen eller sitter i timmar för att hitta den där perfekta spelaren till ditt lag så finns det något för alla livsstilar. Även om du reser mycket så räcker det att du hittar lite Wi-Fi på hotellet några minuter för att inte känna att ditt lag hamnar alltför långt efter konkurrensen den veckan.

### 2. Administratörer
Någon som ser över appen kommer givetvis att behövas. Målet är att skapa vissa administrationsverktyg där man kan skapa vissa evenemang exempelvis turneringar. Då appen kommer börja väldigt smått kommer det inte behöva läggas en särskilt stor fokus på administratören i början. Användare som visar sig vara riktigt aktiva/duktiga skulle därför kunna bli administratörer över mindre områden av appen, exempelvis forumet, mer om det i nästa kategori.

### 3. Support
Om man har problem med att få igång appen eller inte riktigt förstår hur spelet fungerar så kommer appen ha ett eget forum där förhoppningen är att användare kommer hjälpa varandra och därmed agera som support för varandra. Aktiva användare kan ansöka om att bli administratör över forumet för att kunna ta bort trådar med innehåll som inte är tillåtet etc. Förutom detta forum kommer även en FAQ (Frequently Asked Questions) att finnas där användare förhoppningsvis kommer kunna hitta svaret på deras egna frågor.

### 4. Framtida utvecklare
Skulle det visa sig att denna app blir populär så finns det stor plats för framtida utvecklare att expandera systemet. Några få exempel är nya spelaregenskaper, nya hjältar som spelare kan spela samt nya funktioner för ditt lag. Målet är alltså att bygga appen så man enkelt skulle kunna lägga in nya funktioner och egenskaper utan att förstöra det som redan gjorts.

## Intressenter
Projekt"gruppen" är Markus Girdland, [mg222pi](https://github.com/MarkusGirdland).

De organisationer som kan ha ett intresse i denna app är spelföretag som just nu har MOBA-spel på marknaden. Deras intresse skulle troligen vara positiv då appen förhoppningsvis inte skulle ses som ett hot utan ett roligt komplement till deras spel som möjligtvis kan ge dom en ännu större spelarbas då användare inser att appen är kul och sedan vill testa hur det är att spela ett sådant spel på riktigt.

Externa tjänster är tänkt att vara AppStore för att lansera till iPhones och iPads och även Play Butik för att kunna lansera appen till android. Beroende på om man betalar när man laddar hem appen eller om man möjligtvis använder sig av mindre betalningar inne i själva appen för att finansiera arbetet av appen så behöver man någon extern tjänst för betalning samt meddela myndigheter om inkomst för appen. Då man även skulle ta betalt är även vissa organisationer för standard inom betalning viktiga att ha kontakt med så man kan betala på ett säkert sätt som inte skulle riskera känslig information att läcka vid eventuell hackning av systemet.

## Liknande/Konkurrerande System
Det finns flera liknande system, dels tidigarenämnda Hattrick men även större coaching spel som Soccer Manager och möjligtvis spel som NHL eller Fifa där man får coacha och även spela sitt lag. Deras styrkor ligger i att de har en stor användarbas, märken som redan är enormt kända och hundratals utvecklare som får systemen att vara både lättanvändliga och oerhört snygga. 

Svagheten i åtminstonde spel som NHL, Fifa och Soccer Manager är att du måste äga en dyr maskin att spela det på, exempelvis Playstation eller en dator med bra hårdvara, samt att om du vill få ut mycket av din erfarenhet av spelen så måste du lägga ner mycket tid och helst spela det ganska ofta också. Utöver det så är dessa spel dyrare än exempelvis en app på AppStore.

Andra appar som konkurrerar är coach- och managerspel som redan finns på AppStore, men mer om det i nästa stycke.

## Baskrav
Trots att det redan finns flera appar där man kan coacha sitt fotbollslag på AppStore så skulle jag argumentera att detta spel är unikt på det sättet att det inte handlar om att coacha just fotboll. En snabb sökning på Play Butik i min androidtelefon avslöjar fort att även där finns det många coach- och managerspel som inriktar sig på fotboll. Denna apps målgrupp är dock annorlunda då den inte inriktar sig till fotbollsintresserade utan spelintresserade. Det gör att det faktiskt i dagsläget inte finns ett konkurrerande, eller ens liknande system.

Då jag själv känner att jag tycker det är kul att ha ett lag där man coacher, följer matcher, tar hand om ekonomin och tränar sina spelare men jag är inte särskilt fotbollsintresserad så gav det mig en idé om att det kan finnas en möjlighet på marknaden för en liknande hemsida till Hattrick, som jag då tänkt göra till en app för ökad åtkomst av samtliga målgrupper. Denna app tänkte jag alltså göra om till något som intresserad mig och förhoppningsvis många andra, vilket är datorspel och mer specifikt tävlingsinriktade datorspel.

Ganska likt Hattrick så är tanken att man ska gå in på appen, kunna leta spelare, ställa in vad man ska träna på och justera sitt lag på olika sätt. Sedan har man veckans match under någon speciell tid, då sitt lag spelar i en sorts serie och man slåss för att avancera till nästa serie. Förutom det ska man kunna boka träningsmatcher mot sina vänner och även gå med i olika turneringar. Tanken är att eftersom det endast spelas en match per vecka så ska man inte behöva gå in och känna sig pressad att spela på appen hela tiden utan man kan gå in och göra takiken redo inför veckans match och sedan inte behöva (om man inte vill) gå in och justera mer den veckan.

### Features
• Nya skärmar till dina spelare eller större budget på träningen? - Pengarna är i dina händer!
• Coacha ditt eget lag och lägg upp taktiken inför nästa match - Bli ett strategiskt geni!
• Döp ditt lag och designa deras logga och kläder - Inte bara bäst, ser bäst ut också!
• Ta hand om dina spelare och leta nya talanger - Få det ultimata laget!
• Inte löjligt tidskrävande - Lägg upp din taktik och behåll din fritid!
• Visa dina framsteg och utmana dina vänner - Visa vem som är bäst!
• Inget PayToWin - Spelet är rättvist för alla!
 

